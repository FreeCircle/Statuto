## Associazione Culturale “GLugSicilia”
Bozza redatta da Enrico "ErolM^A" Trombetta.

## DENOMINAZIONE - SEDE - OGGETTO

1. E’ costituita l’Associazione Culturale “GLugSicilia Gruppo Libero” con sede legale in **TODO**. Il trasferimento di sede sociale non comporta la modifica dello statuto.

2. L’Associazione è apartitica, aconfessionale, e non ha finalità di lucro. La durata dell’Associazione è illimitata.
## DIRITTI FONDAMENTALI

3. Questo Statuto rispetta e garantisce tutte le norme previste dalla Netiquette, nonché dalla Legge Italiana. I princìpi fondatori sono: libertà individuale, libera partecipazione e diffusione culturale libera.
## SCOPI

4. L'associazione svolge attività per la promozione e la diffusione del software libero, per la difesa della libertà di ricerca scientifica ed informatica, per la condivisione delle conoscenze e dei saperi.

  L’Associazione si propone la riduzione del digital divide, favorire quindi l'accesso e l'utilizzo consapevole delle nuove tecnologie da parte di tutti. In questo senso l'Associazione si impegna localmente a divulgare l'uso e l'utilizzo consapevole delle nuove tecnologie nelle fasce di popolazione più svantaggiate o lontane dal mondo dell'informatica; allo stesso tempo l'Associazione intende promuovere e sviluppare l'uso del pc nei paesi poveri del Sud del Mondo attraverso interventi di cooperazione internazionale.
  Nello specifico gli obiettivi dell’Associazione sono:
  - favorire la diffusione e l'utilizzo consapevole degli strumenti informatici mediante una corretta alfabetizzazione informatica;
  - lottare contro l'adozione di standard proprietari nel campo dell'informatica e del trattamento di ogni genere di informazione da parte delle pubbliche amministrazioni, del sistema scolastico pubblico e degli utenti privati in generale, favorendo altresì l'adozione da parte di questi di standard pubblici e liberamente accessibili e modificabili;
  - lottare contro ogni tentativo di monopolio pubblico e privato nella gestione e nella distribuzione delle informazioni, consci che il Software Libero trae la sua prima ragione di esistere proprio dalla libertà di accesso alle fonti informative;
  - favorire l'adozione di licenze di tipo libero anche nella pubblicazione di documentazione tecnica, nei testi scolastici, e in tutta la produzione culturale e artistica in genere;
  - permettere l'utilizzo di hardware in disuso o disponibile a basso costo attraverso l'utilizzo di Software Libero, per aiutare chi non può permettersi l'acquisto delle tecnologie più recenti;
  - favorire l'accessibilità del Software Libero mediante lo sviluppo di nuovo Software Libero, la manutenzione di quello esistente e la traduzione in italiano della documentazione e del Software stesso;
  - diffondere l'uso e la conoscenza della rete Internet come ideale luogo di libero scambio di informazioni.
  - favorire l'adozione del Software Libero all'interno del mondo degli enti pubblici e privati, delle imprese, dell'associazionismo, della pubblica amministrazione, dell'educazione, della ricerca:
  
  L’Associazione, al fine di raggiungere gli obiettivi associativi, si propone di realizzare le seguenti attività:
  - gestire attività socio-culturali e di ricerca attinenti gli scopi sociali anche in collaborazione con gli enti locali;
  - organizzare dibattiti, conferenze e corsi;
  - raccogliere, archiviare, scambiare documentazione;
  - curare la produzione, la distribuzione e la diffusione di materiale tecnico, culturale e didattico;
  - organizzare seminari e corsi di qualificazione, formazione e specializzazione, anche in collaborazione con altri enti, istituzioni e altri organismi non profit presenti sul territorio locale e nazionale nonché con le istituzioni scolastiche;
  - sviluppare un centro di documentazione tematico nonché altre iniziative volte a perseguire gli scopi sociali;
  - svolgere attività di assistenza, manutenzione di hardware e software;
  - assemblare pc e promuovere il riuso e un corretto smaltimento di hardware e di tutti i componenti del pc.
  
  L’Associazione, inoltre, potrà svolgere qualsiasi attività economica comunque necessaria ed utile al reperimento dei fondi ed allo sviluppo della medesima.
  
  L'Associazione collabora con altre associazioni affini che perseguano obiettivi analoghi, sia in ambito nazionale che internazionale.
## ASSOCIATI

5. Il numero dei soci è illimitato; all’Associazione possono aderire tutti coloro che ne condividano le finalità e godano di riconosciuta buona condotta morale e civile.

6. I soci sono classificati in tre distinte categorie:
  - Soci fondatori: quelli che hanno partecipato alla costituzione dell’Associazione, o soci ordinari (vedi dopo) che hanno trascorso almeno cinque anni e che hanno richiesto la promozione di statuto.
  - Soci ordinari: quelli che chiederanno di aderire all’Associazione, presentando domanda di ammissione secondo le norme previste dall’art.6 del presente Statuto.
  - Soci sostenitori: le persone fisiche e giuridiche, gli enti pubblici e privati, interessati al perseguimento degli obiettivi ed allo sviluppo dell’Associazione. I soci sostenitori persone giuridiche e enti partecipano alla vita associativa tramite il legale rappresentante o altra persona specificamente delegata.
  È esclusa espressamente la temporaneità della partecipazione alla vita associativa.
  I Soci ordinari dispogono degli stessi diritti dei soci sostenitori e possono pure:
  - richiedere modifiche dello Statuto, allegando alla richiesta una serie di motivazioni e delle proposte di modifica secondo le modalità concesse dal Consiglio dei Probiviri (vedi Art 20);
  - esprimere votazioni su qualsiasi argomento, seguendo il buon costume;
  - partecipare attivamente a tutte le piattaforme software i contribuzione indicate nel sito ufficiale;
  - mettere in discussione l'operato di un qualsiasi membro di qualsiasi Consiglio.
  I soci fondatori, oltre ad avere le stesse facoltà dei soci ordinari, possono:
  - stendere riforme statuarie (secondo quanto previsto nell'Art 24);
  - modificare la sede legale e adibire locali alle attività dell'Associazione.

7. L’ammissione dei soci avviene su domanda degli interessati, l’accettazione della domanda di ammissione dei nuovi soci non può essere né limitata né può in alcun modo passare sotto un controllo preventivo, purché questa non sia stata inoltrata da soci decaduti per motivi disciplinari. Non vi sono quote associative, tuttavia è consigliato che ognuno dei soci doni un proprio contributo nella misura che più preferisce.
8. La qualità di socio comporta il diritto di frequentare i locali sociali, di partecipare alle manifestazioni organizzate e di utilizzare le attrezzature dell’Associazione. È dovere dei soci rispettare lo Statuto, i regolamenti interni e le deliberazioni adottate;

9. La qualità di socio si perde per le seguenti cause:
  - per decesso;
  - per dimissioni;
  - per espulsione;

10. Cause di espulsione sono:
  - l’attentare in qualche modo al buon andamento dell’Associazione e ostacolarne lo sviluppo;
  - il commettere e/o provocare gravi disordini durante le assemblee e le manifestazioni;
  - l’appropriarsi indebitamente dei fondi sociali o di altro di proprietà dell’Associazione;
  - l’arrecare danni morali e materiali all’Associazione o ai locali di sua pertinenza. In caso di dolo, il danno dovrà essere risarcito.
  
  L'espulsione sancita dal Consiglio Direttivo, ha effetto dal trentesimo giorno successivo alla notifica del provvedimento di esclusione, il quale deve contenere le motivazioni per le quali l'esclusione sia stata deliberata.
  
  Ogni socio può in qualsiasi momento recedere dall'Associazione; il recesso (salvo che si tratti di motivata giusta causa, caso nel quale il recesso ha effetto immediato) ha efficacia dall'inizio del secondo mese successivo a quello nel quale il Consiglio Direttivo riceve la notifica della volontà di recesso


11. Ogni socio, di qualunque categoria, ha il diritto e il dovere di attuare l'Art 3, nonché di lanciare petizioni di riunione straordinaria dei consigli competenti nei casi di gravi violazioni del suddetto Articolo.
## ORGANI DELL'ASSOCIAZIONE

12. Gli organi dell'Associazione sono:
  - Colleggio dei Probiviri
  - Consiglio Direttivo
  - Presidente

12. Non è concesso a un membro del Colleggio dei Probiviri di fare parte del Consiglio Direttivo, e viceversa.
### ORGANIZZAZIONE DELLA GIUSTIZIA

13. Il Colleggio dei Probiviri esercita funzioni di amministrazione della giustizia e della risoluzione delle controversie interne, è garante del rispetto dello Statuto e la sua indipendenza dagli altri organi è assoluta. Esso è composto da 5 individui, scelti tra e da:
  - soci ordinari che hanno accumulato almeno due anni di permanenza
  - soci statuari
  Le fonti del diritto sono quelle indicate nell'Art 3 Comma 1.
  Altri vincoli di eleggibilità:
  - i candidati non devono mai essere stati espulsi temporaneamente dall'Associazione
  - i candidati devono essere partecipanti dell'Associazione da almeno 2 anni.

14. Il mandato dei membri del Colleggio è di 2 anni. Una settimana prima della fine del loro mandato dovranno essersi concluse le elezioni dei nuovi membri.

15. Ogni socio ha diritto:
  - alla parità delle parti;
  - al giusto processo;
  - a tempi ragionevoli;
  - alla difesa;
  - a non ricevere punizioni preventive, ma soltanto custodie cautelari.
  
  Ogni socio dichiarato reo dal Colleggio dei Probiviri gode dei seguenti diritti:
  - rispetto d'immagine;
  - minore sanzione imputabile per l'illecito commesso.

16. Sono previsti due tipi di processo:
- processo ordinario;
- processo semplificato;
  Sono oggetto di processo semplificato soltanto i casi di vandalismo nei confronti dell'Associazione e della comunità (i "troll" e gli "spam").
  Sono oggetto di processo ordinario tutti gli altri casi.
  Nel processo semplificato, i moderatori si possono sostituire al Colleggio dei Probiviri ed è ammessa la contumacia.

17. Ogni sentenza va firmata dal Presidente dell'Associazione. Egli/Ella può reinviare la decisione per un periodo massimo di una settimana e solo una volta.
18. I membri del Colleggio devono essere estranei a ogni controversia. Nel caso vi fossero dei membri direttamente coinvolti a livello individuale la comunità deve eleggere, entro 24 ore, dei membri temporanei il cui mandato dura fino alla fine del dibattimento.
19. Le decisioni del Colleggio, una volta ratificate, non sono ritrattabili.
### ORGANIZZAZIONE ESECUTIVA

20. Il Consiglio Direttivo esercita poteri di ordinaria amministrazione, tra cui:
- l'organizzazione dei luoghi d'incontro;
- la gestione dei rendiconti dell'Associazione;
- l'attuazione, mediante qualunque forma consentita, degli scopi indicati nell'Art 4.

21. Il Consiglio è composto da: **TODO**
