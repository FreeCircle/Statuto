# Associazione Culturale “FreeCircle”

## Preambolo

Noi, gli Associati di FreeCircle, per perseguire i nostri scopi di libera divulgazione della conoscenza informatica e non su tutti i fronti, per noi e per le future generazione, stabiliamo che il qui presente Statuto dichiarerà esplicitamente quali scopi ci prefiggiamo di raggiungere e i mezzi per attuarli, le libertà di cui ogni Associato dispone per parteciparvi e i doveri che deve svolgere per non ostacolare la libertà del prossimo né di compromettere il benessere generale. L'Associazione FreeCircle applica le norme del seguente Statuto a tutti senza esenzioni perché crediamo nell'uguaglianza davanti alla legge.
Noi crediamo che l'unione comporti l'efficacia del nostro operato, pertanto tutte le altre Associazioni che concorrono alla diffusione libera del sapere sono le benvenute alla collaborazione o fusione con FreeCircle.
Infine, crediamo di non essere un'élite o una lobby, pertanto le attività che l'Associazione svolge non possono prevedere una partecipazione chiusa né essere limitate a un'area geografica, qualora esistano le condizioni che permettano di allargare il numero di beneficiari.

## DENOMINAZIONE - SEDE - OGGETTO

1. E’ costituita l'Associazione Culturale “FreeCircle” con sede legale in **TODO: decidere una sede**. Il trasferimento di sede sociale non comporta la modifica dello statuto.

2. L'Associazione è apartitica, aconfessionale, e non ha finalità di lucro. L’Associazione, ai fini fiscali, deve considerarsi ente non commerciale, secondo quanto disposto dal comma 4, art. 87, Dpr 22 dicembre 1986, n. 917.
La durata dell’Associazione è illimitata.
## DIRITTI FONDAMENTALI

3. Questo Statuto rispetta e garantisce tutte le norme previste dalla Netiquette, nonché dalla Legge Italiana. I principi fondatori sono: libertà individuale e personale, libera partecipazione e diffusione culturale libera.
La libertà individuale è definita come l'insieme delle libertà proprie e inalienabili di ogni individuo.
La libertà personale è qui intesa come diritto a poter svolgere i propri scopi senza ostacolo alcuno, purché questi siano dichiaratamente positivi per il benessere generale.
La libera partecipazione, garantita nell'Art. 17 Cost., permette a ogni volontario di potersi associare e contribuire nei modi che questi troverà più utili.
La diffusione culturale libera è incentrata sulla libertà e sui diritti dell'utente in ambito informatico, sul Copyleft, sulla promozione del Software Libero che rispetta i canoni stabiliti dalla Free Software Foundation, sulla divulgazione di materiale didattico, di dilettevole e di formazione in vari campi lavorativi o di ricerca anche non attinenti all'informatica.
## SCOPI

4. L'Associazione svolge attività per la promozione e la diffusione del software libero, per la difesa della libertà di ricerca scientifica ed informatica, per la condivisione delle conoscenze e dei saperi.

  L’Associazione si propone la riduzione del digital divide, favorire quindi l'accesso e l'utilizzo consapevole delle nuove tecnologie da parte di tutti. In questo senso l'Associazione si impegna localmente a divulgare l'uso e l'utilizzo consapevole delle nuove tecnologie nelle fasce di popolazione più svantaggiate o lontane dal mondo dell'informatica; allo stesso tempo l'Associazione intende promuovere e sviluppare l'uso del PC anche nei paesi in via di sviluppo attraverso interventi di cooperazione internazionale.
  Nello specifico gli obiettivi dell’Associazione sono:
  - favorire la diffusione e l'utilizzo consapevole degli strumenti informatici mediante una corretta alfabetizzazione informatica;
  - formare professionalmente ed eticamente i lavoratori della Pubblica Amministrazione al fine di concorrere all'adozione di sistemi informatici liberi, trasparenti, non monopolizzati, mantenibili a lungo termine e sufficientemente documentati, secondo la normativa vigente.
  - favorire l'adozione di licenze di tipo libero anche nella pubblicazione di documentazione tecnica, nei testi scolastici, e in tutta la produzione culturale e artistica in genere;
  - permettere l'utilizzo di hardware in disuso o disponibile a basso costo attraverso l'utilizzo di Software Libero, per aiutare chi non può permettersi l'acquisto delle tecnologie più recenti;
  - favorire l'accessibilità del Software Libero mediante lo sviluppo di nuovo Software Libero, la manutenzione di quello esistente e la traduzione in italiano della documentazione e del Software stesso;
  - diffondere l'uso e la conoscenza della rete Internet come ideale luogo di libero scambio di informazioni.
  - favorire l'adozione del Software Libero all'interno del mondo degli enti pubblici e privati, delle imprese, dell'associazionismo, della pubblica amministrazione, dell'educazione, della ricerca:
  - non incoraggiare tentativi di monopolio pubblico e privato nella gestione e nella distribuzione delle informazioni, consci che il Software Libero trae la sua prima ragione di esistere proprio dalla libertà di accesso alle fonti informative;
  - raccogliere, archiviare, scambiare documentazione senza violazione di copyright;
  
  L’Associazione, al fine di raggiungere gli obiettivi associativi, si propone di realizzare le seguenti attività:
  - gestire attività socio-culturali e di ricerca attinenti gli scopi sociali anche in collaborazione con gli enti locali;
  - organizzare dibattiti, conferenze e corsi;
  - raccogliere, archiviare, scambiare documentazione;
  - curare la produzione, la distribuzione e la diffusione di materiale tecnico, culturale e didattico;
  - promuovere la cultura attraverso l'organizzazione di seminari e corsi di qualificazione, formazione e specializzazione, anche in collaborazione con altri enti, istituzioni e altri organismi non-profit presenti sul territorio locale e nazionale nonché con le istituzioni scolastiche;
  - sviluppare un centro di documentazione tematico nonché altre iniziative volte a perseguire gli scopi sociali;
  - svolgere attività di assistenza, manutenzione di hardware e software;
  - assemblare PC e promuovere il riuso e un corretto smaltimento di hardware e di tutti i componenti del PC.
  
  L’Associazione, inoltre, agendo nel rispetto delle vigenti Leggi, potrà svolgere qualsiasi attività economica comunque necessaria ed utile al reperimento dei fondi ed allo sviluppo della medesima.
  
  L'Associazione collabora con altre associazioni affini che perseguano obiettivi analoghi, sia in ambito nazionale che internazionale.
## ASSOCIATI

5. Il numero dei soci è illimitato; all’Associazione possono aderire tutti coloro che ne condividano le finalità e mantengano buona condotta morale e civile.

6. I soci sono classificati in tre distinte categorie:
  - Soci ordinari: le persone fisiche e giuridiche, gli enti pubblici e privati, interessati al perseguimento degli obiettivi espressi dall’Associazione, nonché di eventuali attività di proselitismo e divulgazione, presentando domanda di ammissione secondo le norme previste dall’art.7 del presente Statuto.
  - Soci fondatori: coloro che hanno costituito davanti il notaio l'Associazione e la cui firma è riportata nell'Atto Costitutivo, e soci ordinari dopo una frequentazione minima di 5 anni.
  
  
  È esclusa espressamente la temporaneità della partecipazione alla vita associativa.
  I Soci ordinari possono:
  - richiedere modifiche dello Statuto, allegando alla richiesta una serie di motivazioni e delle proposte di modifica secondo le modalità concesse dal Consiglio dei Probiviri (vedi Art 20);
  - esprimere votazioni su qualsiasi argomento, seguendo un civile comportamento;
  - partecipare e contribuire attivamente a tutte le piattaforme software di contribuzione indicate nel sito ufficiale;
  - mettere in discussione l'operato di un qualsiasi membro di qualsiasi Consiglio.

7. L’ammissione dei soci avviene su domanda degli interessati e tale domanda non può essere né limitata né può in alcun modo passare sotto un controllo preventivo, purché questa non sia stata inoltrata da soci decaduti per motivi disciplinari. Unici requisiti sono la lettura integrale dello Statuto, la dichiarazione di accettazione di essa e la donazione di una quota associativa per sostentare l'Associazione, fintanto che il Consiglio Direttivo ne dichiarerà l'obbligatorietà e con i tempi, le modalità e le quantità previste da esso. Le quote o il contributo associativo non è trasmissibile ad eccezione dei trasferimenti a causa di morte.

8. La qualità di socio comporta il diritto di frequentare i locali sociali, di partecipare attivamente alle manifestazioni organizzate e di utilizzare le attrezzature dell'Associazione. È dovere dei soci rispettare lo Statuto, i regolamenti interni e le deliberazioni adottate;

9. La qualità di socio decade per le seguenti cause:
  - per decesso;
  - per dimissioni;
  - per espulsione;
  - mancato pagamento della quota associativa, se è richiesto il pagamento periodico;
  In caso di riapplicazione del criterio della quota associativa dopo un periodo di sospensione, i soci sono tenuti a pagarla entro il mese successivo.

10. Cause di espulsione sono:
  - attentato in qualsiasi modo al buon andamento dell'Associazione e/o ostacolarne lo sviluppo;
  - comportamento incivilmente, commissione e/o provocazione di gravi disordini durante le assemblee e le manifestazioni;
  - appropriazione indebita dei fondi sociali o di altro di proprietà dell’Associazione;
  - danni morali e materiali all’Associazione o ai locali di sua pertinenza. In caso di dolo, il danno dovrà essere risarcito.
  
  L'espulsione sancita dal Consiglio Direttivo, ha effetto dal trentesimo giorno successivo alla notifica del provvedimento di esclusione, il quale deve contenere le motivazioni per le quali l'esclusione sia stata deliberata.
  
  Ogni socio può in qualsiasi momento recedere dall'Associazione; il recesso (salvo che si tratti di motivata giusta causa, caso nel quale il recesso ha effetto immediato) ha efficacia dall'inizio del mese successivo a quello nel quale il Consiglio Direttivo riceve la notifica della volontà di recesso.


11. Ogni socio, di qualunque categoria, ha il diritto e il dovere di attuare l'Art 3, nonché di lanciare petizioni di riunione straordinaria dei consigli competenti nei casi di gravi violazioni del suddetto Articolo.
## ORGANI DELL'ASSOCIAZIONE

12. Gli organi dell'Associazione sono:
  - Assemblea dei soci
  - Collegio dei Probiviri
  - Consiglio Direttivo
  - Presidente
  
 ### ASSEMBLEA DEI SOCI
13. L’Associazione ha il suo organo sovrano nell’Assemblea degli Associati. Essa è il momento fondamentale di confronto, atto ad assicurare una corretta gestione dell’Associazione ed è composta da tutti i soci, ognuno dei quali ha diritto ad un voto, qualunque sia il valore della quota.
Viene convocata su delibera del Consiglio Direttivo, almeno con cadenza annuale. 

14. All’Assemblea ordinaria spetta la trattazione dei temi posti all’ordine del giorno, e in ogni caso:
  - l’approvazione del bilancio preventivo e consuntivo;
  - la nomina e la revoca delle cariche sociali e la fissazione della data per le elezioni;
  - l’approvazione e la modifica dello Statuto Sociale e dei regolamenti;
  - la discussione degli indirizzi e l’approvazione delle attività svolte e da svolgere dal Consiglio Direttivo;
  
15. L’Assemblea è convocata dal Presidente su conforme decisione del Consiglio Direttivo. Il Presidente deve anche convocare Assemblee straordinarie tutte le volte che ne facciano richiesta il consiglio direttivo o almeno il 10 per cento dei Soci Ordinari.
 La convocazione dell’Assemblea avviene per lettera inviata o consegnata a mano o per mail, fax o posta ordinaria, almeno dieci giorni prima della data fissata per l’assemblea.

16. Per la validità delle delibere assembleari sono richiesti, in prima convocazione, la maggioranza assoluta degli Associati e il voto favorevole della maggioranza dei presenti; in seconda convocazione l’Assemblea è regolarmente costituita qualunque sia il numero dei presenti.
 Prima e seconda convocazione possono essere fissate nello stesso giorno, ad almeno un’ora di distanza l’una dall’altra, purché ne sia data notizia nell’avviso di convocazione.

17. Ogni socio, sia fondatore sia ordinario, ha un singolo voto. In caso di delibera sull'approvazione del bilancio o in merito all'operato del Consiglio Direttivo, nessun consigliere ha voto.
 Il voto è esercitabile anche mediante delega. La delega può essere conferita solamente ad un altro Socio Ordinario che abbia già diritto di voto. Ciascun delegato non può farsi portatore di più di due deleghe.

18. Le deliberazioni assembleari avvengono con voto palese. Il Consiglio Direttivo, o almeno un quinto dei soci, possono proporre all’Assemblea l’assunzione del voto segreto. La proposta deve essere deliberata dall’Assemblea degli Associati a maggioranza assoluta dei soci votanti.

19. L’Assemblea è presieduta dal Presidente del Consiglio Direttivo o, in caso di sua assenza, dal Vicepresidente, e in caso di assenza di quest'ultimo da un socio nominato dall'Assemblea stessa.
### COLLEGIO DEI PROBIVIRI

20. Il Collegio dei Probiviri esercita funzioni di amministrazione della giustizia e della risoluzione delle controversie interne, è garante del rispetto dello Statuto e la sua indipendenza dagli altri organi è assoluta. Il Collegio vigilerà sulla corretta applicazione dello Statuto e sul corretto svolgimento delle elezioni degli organi dell’Associazione.
Esso è composto da 5 individui, scelti tra e da:
  - soci ordinari che hanno accumulato almeno due anni di permanenza
  - soci fondatori
  Altri vincoli di eleggibilità:
  - i candidati devono essere probiviri¹
  - i candidati devono essere partecipanti dell'Associazione da almeno 2 anni.
  Soltanto il Collegio dei Probiviri può decidere per le controversie interne; è abolita la giustizia privata dei singoli soci.
  
  
  L’Assemblea dei soci potrà eventualmente nominare il Collegio dei Probiviri, che sarà composto da tre membri effettivi.
  
  Le fonti del diritto sono quelle indicate nell'Art 3 Comma 1.

21. Il Collegio rimane in carica tre anni ed è rieleggibile. Le elezioni dei nuovi membri del Collegio dovranno essere indette almeno un mese prima della fine del loro mandato, e dovranno essersi concluse almeno prima di una settimana.
Il Collegio elegge tra i suoi membri il Presidente del Collegio dei Probiviri.

22. Il Collegio si riunisce su richiesta del Presidente del Consiglio Direttivo, di un moderatore, di un amministratore o su richiesta congiunta degli altri membri e delibera a maggioranza dei suoi membri.

23. Durante un processo ordinario, ogni socio ha diritto:
  - alla parità delle parti;
  - alla giusta procedura d'accertamento delle controversie interne;
  - al giusto processo;
  - a conclusioni in tempi ragionevoli;
  - alla difesa;
  - a non ricevere sanzioni/punizioni preventive, ma soltanto a sospensioni cautelari.
  
  Ogni socio dichiarato reo dal Collegio dei Probiviri gode del diritto al rispetto d'immagine.

24. Sono previsti due tipi di processo:
  - processo ordinario;
  - processo semplificato;
  
  Sono oggetto di processo semplificato soltanto i casi di vandalismo e presunta diffamazione nei confronti dell'Associazione e della comunità (i "troll" e gli "spam").
  
  Sono oggetto di processo ordinario tutti gli altri casi.
  Nel processo semplificato, i moderatori le controparti possono indicare dei moderatori tra gli Associati come loro portavoce e testimoni.

25. Come ogni delibera, anche l'accertamento delle controversie e la chiusura dei casi con relative decisioni e/o sanzioni necessita della firma del Presidente dell'Associazione o di chi è stato delegato a farne le veci pro tempore. Questi può rinviare la decisione per un periodo massimo di una settimana e solo una volta.

26. I membri del Collegio devono rimanere estranei a ogni controversia. In caso di coinvolgimento diretto la comunità deve eleggere, entro 24 ore, dei membri temporanei il cui mandato durerà fino alla fine del dibattimento.
 Chi compone il Collegio dei Probiviri, non può delegare, ed in caso di giustificata impossibilità a presenziare, verrà temporaneamente sostituito estraendo a sorte tra gli altri Soci estranei alla controversia in atto.

27. Le decisioni del Collegio, una volta ratificate, non sono ritrattabili, a meno che entro i tre mesi successivi alla ratifica emergano fatti e/o prove legate alla vicenda e/o controversia appena esperita.
### CONSIGLIO DIRETTIVO

28. L’Associazione è amministrata dal Consiglio Direttivo composto da tre membri (Presidente, Vicepresidente e Segretario) eletti dall’Associazione; per la prima volta la nomina del Consiglio Direttivo viene effettuata nell’atto costitutivo.
 Il Consiglio rimane in carica tre anni ed è rieleggibile.
 La carica di consigliere è incompatibile con qualsiasi altra carica.

29. Il Consiglio Direttivo è investito dei più ampi poteri per la gestione dell’Associazione e può compiere tutti gli atti e le operazioni di ordinaria amministrazione che rientrano nell’oggetto sociale, fatta eccezione per quelle che le disposizioni di legge riservano all’Assemblea e al Collegio dei Probiviri.
 In particolare il Consiglio Direttivo deve:
  - elaborare la programmazione delle attività culturali e sociali dell’Associazione;
  - procedere con gli atti indicati dal Collegio dei Probiviri;
  - curare la gestione di tutti i beni mobili e immobili di proprietà dell’Associazione o ad essa affidati;
  - eseguire le delibere dell’Assemblea;
  - attuare i progetti indicati dai Soci che perseguono gli scopi dell'Associazione;
  - predisporre i bilanci preventivi e consuntivi.
  
30. L'ammissione dei soci non può essere negata a meno di fatti particolarmente gravi che potrebbero minacciare la stabilità e il benessere generale dell'Associazione.
#### Presidente

31. Il Presidente del Consiglio Direttivo dirige l’Associazione e la rappresenta a tutti gli effetti di fronte ai terzi ed in giudizio. Svolge l'incarico di amministratore davanti alla Legge.
 Il Presidente ha la responsabilità generale della conduzione e del buon andamento dell’Associazione. Al Presidente spetta la firma degli atti sociali che impegnino l’Associazione sia nei riguardi dei soci che dei terzi.
 Il Presidente sovrintende in particolare all’attuazione delle deliberazioni dell’Assemblea e del consiglio Direttivo.
 Il Presidente, nei casi di urgenza, può esercitare i poteri del Consiglio salvo ratifica di questo alla prima riunione.
### Delibere speciali
32. L’Atto Costitutivo e lo Statuto possono essere modificati, su proposta del Consiglio Direttivo o del 10 per cento dei soci, dall’Assemblea composta da almeno tre quarti dei soci. Le bozze sono stese dai soci fondatori. L'approvazione avviene per voto segreto.

33. Lo scioglimento dell’Associazione deve essere deliberato dall’Assemblea con il voto favorevole della maggioranza assoluta dei soci incluso il voto favorevole dei due terzi dei soci fondatori.
L’Associazione ha l’obbligo, in caso di scioglimento, di devolvere il proprio patrimonio ad altra Associazione con finalità analoghe o con fini di pubblica utilità, sentito l’organismo di controllo di cui all’art. 3 della legge 23 dicembre 1996 n.662, e salvo diversa destinazione imposta dalla legge.
## PATRIMONIO SOCIALE

34. Il patrimonio è costituito:
 - dai beni mobili ed immobili che diverranno di proprietà dell’Associazione;
 - da eventuali fondi di riserva costituiti con le eccedenze di bilancio;
 - da eventuali erogazioni, donazioni e lasciti.
 
 Le entrate dell’Associazione sono costituite:
 - dalle quote sociali che saranno fissate dal consiglio direttivo di anno in anno;
 - da contributi di Pubbliche Amministrazioni, Enti Locali, Istituti di Credito e da Enti in genere;
 - dall’utile derivante da manifestazioni o partecipazioni ad esse;
 - svolgere attività commerciale di rilievo marginale;
 - da ogni altra entrata che concorra ad incrementare l’attivo sociale.

35. l’Associazione non può distribuire, anche in modo indiretto, utili o avanzi di gestione nonché fondi, riserve o capitale durante la vita della stessa, salvo che la destinazione o la distribuzione non siano imposte dalla legge.
L’eventuale avanzo di gestione deve essere reinvestito nelle attività istituzionali dell’Associazione.
## ALTRE DISPOSIZIONI

36. L’esercizio finanziario si chiude il 31 Dicembre di ogni anno. Entro novanta giorni dalla fine di ogni esercizio verranno predisposti dal Consiglio Direttivo il bilancio consuntivo e quello preventivo del successivo esercizio.

37. I soci si impegnano a non aderire in nessun modo a vie legali per le loro eventuali questioni con l' Associazione. Tutte le controversie che dovessero insorgere fra Associazione e soci o fra soci stessi nell’ambito della vita sociale, saranno sottoposte al giudizio inappellabile del Collegio dei Probiviri o di persona da questa delegata quale arbitro amichevole compositore.

38. L’Associazione, allo scopo di favorire il funzionamento e l’attività dei suoi organi ed il raggiungimento degli obiettivi associativi, può avvalersi di tutte le procedure telematiche per la comunicazione e la condivisione delle informazioni in tempo reale. I regolamenti che specificano l'applicazione dello Statuto in questi mezzi devono essere resi pubblici. La modifica di ciascuno di questi regolamenti può essere svolta dai soli moderatori e amministratori, in modo che il regolamento non contraddica lo Statuto.

39. Per tutto quanto non previsto in tale Statuto valgono le norme in materia del Codice Civile.

## DISPOSIZIONI FINALI
I. La quota associativa annuale è fissata, per il primo anno, nella misura di €. .... e sarà, in seguito, determinata dal Consiglio Direttivo.
II. Nel momento di prima approvazione dell'Atto Costitutivo, sono considerati soci fondatori tutti i soci che hanno firmato il suddetto Atto. Tra questi saranno nominati gli elementi del Consiglio Direttivo.
III. La prima Assemblea deve avvenire il prima possibile, e deve svolgere i compiti indicati precedentemente.
