# Associazione Culturale “GLugSicilia”

## DENOMINAZIONE - SEDE - OGGETTO

1. E’ costituita l’Associazione Culturale “GLugSicilia Gruppo Libero” con sede legale in **TODO: decidere una sede**. Il trasferimento di sede sociale non comporta la modifica dello statuto.

2. L’Associazione è apartitica, aconfessionale, e non ha finalità di lucro. La durata dell’Associazione è illimitata.
## DIRITTI FONDAMENTALI

3. Questo Statuto rispetta e garantisce tutte le norme previste dalla Netiquette, nonché dalla Legge Italiana. I princìpi fondatori sono: libertà individuale, libera partecipazione e diffusione culturale libera.
## SCOPI

4. L'associazione svolge attività per la promozione e la diffusione del software libero, per la difesa della libertà di ricerca scientifica ed informatica, per la condivisione delle conoscenze e dei saperi.

  L’Associazione si propone la riduzione del digital divide, favorire quindi l'accesso e l'utilizzo consapevole delle nuove tecnologie da parte di tutti. In questo senso l'Associazione si impegna localmente a divulgare l'uso e l'utilizzo consapevole delle nuove tecnologie nelle fasce di popolazione più svantaggiate o lontane dal mondo dell'informatica; allo stesso tempo l'Associazione intende promuovere e sviluppare l'uso del PC anche nei paesi in via di sviluppo attraverso interventi di cooperazione internazionale.
  Nello specifico gli obiettivi dell’Associazione sono:
  - favorire la diffusione e l'utilizzo consapevole degli strumenti informatici mediante una corretta alfabetizzazione informatica;
  - formare professionalmente ed eticamente i lavoratori della Pubblica Amministrazione al fine di concorrere all'adozione di sistemi informatici liberi, trasparenti, non monopolizzati, mantenibili a lungo termine e sufficientemente documentati, secondo la normativa vigente.
  - favorire l'adozione di licenze di tipo libero anche nella pubblicazione di documentazione tecnica, nei testi scolastici, e in tutta la produzione culturale e artistica in genere;
  - permettere l'utilizzo di hardware in disuso o disponibile a basso costo attraverso l'utilizzo di Software Libero, per aiutare chi non può permettersi l'acquisto delle tecnologie più recenti;
  - favorire l'accessibilità del Software Libero mediante lo sviluppo di nuovo Software Libero, la manutenzione di quello esistente e la traduzione in italiano della documentazione e del Software stesso;
  - diffondere l'uso e la conoscenza della rete Internet come ideale luogo di libero scambio di informazioni.
  - favorire l'adozione del Software Libero all'interno del mondo degli enti pubblici e privati, delle imprese, dell'associazionismo, della pubblica amministrazione, dell'educazione, della ricerca:
  - non incoraggiare tentativi di monopolio pubblico e privato nella gestione e nella distribuzione delle informazioni, consci che il Software Libero trae la sua prima ragione di esistere proprio dalla libertà di accesso alle fonti informative;
  - raccogliere, archiviare, scambiare documentazione senza violazione di copyright;
  
  L’Associazione, al fine di raggiungere gli obiettivi associativi, si propone di realizzare le seguenti attività:
  - gestire attività socio-culturali e di ricerca attinenti gli scopi sociali anche in collaborazione con gli enti locali;
  - organizzare dibattiti, conferenze e corsi;
  - raccogliere, archiviare, scambiare documentazione;
  - curare la produzione, la distribuzione e la diffusione di materiale tecnico, culturale e didattico;
  - promuovere la cultura attraverso l'organizzazione di seminari e corsi di qualificazione, formazione e specializzazione, anche in collaborazione con altri enti, istituzioni e altri organismi non profit presenti sul territorio locale e nazionale nonché con le istituzioni scolastiche;
  - sviluppare un centro di documentazione tematico nonché altre iniziative volte a perseguire gli scopi sociali;
  - svolgere attività di assistenza, manutenzione di hardware e software;
  - assemblare PC e promuovere il riuso e un corretto smaltimento di hardware e di tutti i componenti del PC.
  
  L’Associazione, inoltre, agendo nel rispetto delle vigenti Leggi, potrà svolgere qualsiasi attività economica comunque necessaria ed utile al reperimento dei fondi ed allo sviluppo della medesima.
  
  L'Associazione collabora con altre associazioni affini che perseguano obiettivi analoghi, sia in ambito nazionale che internazionale.
## ASSOCIATI

5. Il numero dei soci è illimitato; all’Associazione possono aderire tutti coloro che ne condividano le finalità e mantengano buona condotta morale e civile.

6. I soci sono classificati in tre distinte categorie:
  - Soci fondatori: ovvero i partecipanti alla costituzione dell’Associazione, o soci ordinari (vedi dopo) dopo una frequentazione minima di 5 anni.
  - Soci ordinari: le persone fisiche e giuridiche, gli enti pubblici e privati, interessati al perseguimento degli obiettivi espressi dall’Associazione, nonché di eventuali attività di proselitismo e divulgazione, presentando domanda di ammissione secondo le norme previste dall’art.7 del presente Statuto.
  
  È esclusa espressamente la temporaneità della partecipazione alla vita associativa.
  I Soci ordinari possono:
  - richiedere modifiche dello Statuto, allegando alla richiesta una serie di motivazioni e delle proposte di modifica secondo le modalità concesse dal Consiglio dei Probiviri (vedi Art 20);
  - esprimere votazioni su qualsiasi argomento, seguendo un civile comportamento;
  - partecipare e contribuire attivamente a tutte le piattaforme software di contribuzione indicate nel sito ufficiale;
  - mettere in discussione l'operato di un qualsiasi membro di qualsiasi Consiglio.
  
  I soci fondatori, oltre ad godere delle stesse facoltà dei soci ordinari, possono:
  - stendere riforme statuarie (secondo quanto previsto nell'Art *non ci siamo ancora arrivati*;
  - modificare la sede legale e adibire locali alle attività dell'Associazione.

7. L’ammissione dei soci avviene su domanda degli interessati, l’accettazione della domanda di ammissione dei nuovi soci non può essere né limitata né può in alcun modo passare sotto un controllo preventivo, purché questa non sia stata inoltrata da soci decaduti per motivi disciplinari. Non vi sono quote associative, tuttavia è consigliato che ognuno dei soci doni un proprio contributo nella misura che più preferisce.
8. La qualità di socio comporta il diritto di frequentare i locali sociali, di partecipare attivamente alle manifestazioni organizzate e di utilizzare le attrezzature dell’Associazione. È dovere dei soci rispettare lo Statuto, i regolamenti interni e le deliberazioni adottate;

9. La qualità di socio decade per le seguenti cause:
  - per decesso;
  - per dimissioni;
  - per espulsione;

10. Cause di espulsione sono:
  - l’attentare in qualche modo al buon andamento dell’Associazione e/o ostacolarne lo sviluppo;
  - il comportarsi incivilmente, commettere e/o provocare gravi disordini durante le assemblee e le manifestazioni;
  - l’appropriarsi indebitamente dei fondi sociali o di altro di proprietà dell’Associazione;
  - l’arrecare danni morali e materiali all’Associazione o ai locali di sua pertinenza. In caso di dolo, il danno dovrà essere risarcito.
  
  L'espulsione sancita dal Consiglio Direttivo, ha effetto dal **trentesimo giorno** successivo alla notifica del provvedimento di esclusione, il quale deve contenere le motivazioni per le quali l'esclusione sia stata deliberata.
  
  Ogni socio può in qualsiasi momento recedere dall'Associazione; il recesso (salvo che si tratti di motivata giusta causa, caso nel quale il recesso ha effetto immediato) ha efficacia dall'inizio del mese successivo a quello nel quale il Consiglio Direttivo riceve la notifica della volontà di recesso.


11. Ogni socio, di qualunque categoria, ha il diritto e il dovere di attuare l'Art 3, nonché di lanciare petizioni di riunione straordinaria dei consigli competenti nei casi di gravi violazioni del suddetto Articolo.
## ORGANI DELL'ASSOCIAZIONE

12. Gli organi dell'Associazione sono:
  - Assemblea dei soci
  - Collegio dei Probiviri
  - Consiglio Direttivo
  - Presidente

### ASSEMBLEA DEI SOCI
11. L’Associazione ha il suo organo sovrano nell’Assemblea degli Associati. L’Assemblea viene convocata su delibera del Consiglio Direttivo, almeno con cadenza annuale.

12. All’Assemblea ordinaria spetta la trattazione dei temi posti all’ordine del giorno, e in ogni caso:
  - l’approvazione del bilancio preventivo e consuntivo;
  - la nomina e la revoca delle cariche sociali e la fissazione della data per le elezioni;
  - l’approvazione e la modifica dello Statuto Sociale e dei regolamenti;
  - la discussione degli indirizzi e l’approvazione delle attività svolte e da svolgere dal Consiglio Direttivo;
  
13. L’Assemblea è convocata dal Presidente (**TODO: non si dovrebbe convocare da sè?**) su conforme decisione del Consiglio Direttivo. Il Presidente deve anche convocare Assemblee straordinarie tutte le volte che ne facciano richiesta il consiglio direttivo o un terzo dei soci effettivi.
La convocazione dell’assemblea avviene per lettera inviata o consegnata a mano o per mail, fax o posta ordinaria, almeno dieci giorni prima della data fissata per l’assemblea.

14. Per la validità delle delibere assembleari sono richiesti, in prima convocazione, la maggioranza assoluta degli associati e il voto favorevole della maggioranza dei presenti; in seconda convocazione l’Assemblea è regolarmente costituita qualunque sia il numero dei presenti.
Prima e seconda convocazione possono essere fissate nello stesso giorno, ad almeno un’ora di distanza l’una dall’altra, purché ne sia data notizia nell’avviso di convocazione.

15. Ogni socio, sia fondatore sia ordinario, ha un singolo voto.
Il voto è esercitabile anche mediante delega. La delega può essere conferita solamente ad un altro Socio Effettivo che abbia già diritto di voto. Ciascun delegato non può farsi portatore di più di due deleghe.

16. Le deliberazioni assembleari avvengono con voto palese. Il Consiglio Direttivo, o almeno la metà dei soci, possono proporre all’Assemblea l’assunzione del voto segreto. La proposta deve essere deliberata dall’assemblea degli associati a maggioranza assoluta dei soci votanti.

17. L’Assemblea è presieduta dal Presidente del Consiglio Direttivo o, in caso di sua assenza, da un socio indicato dall’assemblea.


### ORGANIZZAZIONE DELLA GIUSTIZIA

18. Il Collegio dei Probiviri esercita funzioni di amministrazione della giustizia e della risoluzione delle controversie interne, è garante del rispetto dello Statuto e la sua indipendenza dagli altri organi è assoluta. Esso è composto da 5 individui, scelti tra e da:
  - soci ordinari che hanno accumulato almeno due anni di permanenza
  - soci fondatori
  Soltanto il Collegio dei Probiviri può decidere per le controversie interne; è abolita la giustizia privata dei singoli soci.
  
  Le fonti del diritto sono quelle indicate nell'Art 3 Comma 1.
  
  Altri vincoli di eleggibilità:
  - i candidati non devono mai essere stati espulsi temporaneamente dall'Associazione **TODO: dipende da ragioni e tempo dell'espulsione oppure no?**
  - i candidati devono essere partecipanti dell'Associazione da almeno 2 anni.

19. Il mandato dei membri del Collegio è di 1 anno. Una settimana prima della fine del loro mandato dovranno essersi concluse le elezioni dei nuovi membri.

20. Durante un processo ordinario, ogni socio ha diritto:
  - alla parità delle parti;
  - alla giusta procedura d'accertamento delle controversie interne;
  - al giusto processo;
  - a conclusioni in tempi ragionevoli;
  - alla difesa;
  - a non ricevere sanzioni/punizioni preventive, ma soltanto a sospensioni cautelari.
  
  Ogni socio dichiarato reo dal Collegio dei Probiviri gode dei seguenti diritti:
  - rispetto d'immagine

21. Sono previsti due tipi di processo:
  - processo ordinario;
  - processo semplificato;
  
  Sono oggetto di processo semplificato soltanto i casi di vandalismo e presunta diffamazione nei confronti dell'Associazione e della comunità (i "troll" e gli "spam").
  
  Sono oggetto di processo ordinario tutti gli altri casi.
  Nel processo semplificato, i moderatori **TODO: come si eleggono i moderatori e quali sono i loro poteri? (non dichiarati nello statuto)** le controparti possono indicare dei moderatori tra gli associati come loro portavoce e testimoni.

22. Come ogni delibera, anche l'accertamento delle controverse e la chiusura dei casi con relative decisioni e/o sanzionamenti necessita della firma del Presidente dell'Associazione o di chi è stato delegato a farne le veci pro tempore. Questi può rinviare la decisione per un periodo massimo di una settimana e solo una volta **Inserimento di un vicepresidente per fare le sue veci in caso di assenza prolungata**.

23. I membri del Collegio devono rimanere estranei a ogni controversia. In caso di coinvolgimento diretto la comunità deve eleggere, entro 24 ore, dei membri temporanei il cui mandato durerà fino alla fine del dibattimento.
Chi compone il Collegio dei Probiviri, non può delegare, ed in caso di giustificata impossibilità a presenziare, verrà temporaneamente sostituito estraendo a sorte tra gli altri Soci estranei alla controversia in atto.

24. Le decisioni del Collegio, una volta ratificate, non sono ritrattabili, a meno che entro i tre mesi successivi alla ratifica emergano fatti e/o prove legate alla vicenda e/o controversia appena esperita **TODO: prevedere appelli?**.
### ORGANIZZAZIONE ESECUTIVA

#### Consiglio Direttivo
25. L’Associazione è amministrata dal Consiglio Direttivo composto da tre membri (Presidente, Vicepresidente e Segretario) eletti dall’Associazione (**TODO: come?**); per la prima volta la nomina del Consiglio Direttivo viene effettuata nell’atto costitutivo.
(**TODO: definire la durata di un Consiglio Direttivo**)
La carica di consigliere è incompatibile con quella di probiviro e viceversa

26. Il Consiglio Direttivo è investito dei più ampi poteri per la gestione dell’Associazione e può compiere tutti gli atti e le operazioni di ordinaria amministrazione che rientrano nell’oggetto sociale, fatta eccezione per quelle che le disposizioni di legge riservano all’**assemblea** e al Collegio dei Probiviri.
In particolare il Consiglio Direttivo deve:
  - elaborare la programmazione delle attività culturali e sociali dell’Associazione;
  - deliberare circa l’ammissione dei soci;
  - procedere con gli atti indicati dal Collegio dei Probiviri;
  - curare la gestione di tutti i beni mobili e immobili di proprietà dell’associazione o ad essa affidati;
  - eseguire le delibere dell’assemblea (**ovvero?**)
  - predisporre i bilanci preventivi e consuntivi.
  
27. Le deliberazioni del Consiglio Direttivo sono prese a maggioranza dei voti dei consiglieri. In caso di parità di voti prevale quello del Presidente.



#### Presidente
28. Il Presidente del Consiglio Direttivo dirige l’Associazione e la rappresenta a tutti gli effetti di fronte ai terzi ed in giudizio. Svolge l'incarico di amministratore davanti alla Legge.
Il Presidente ha la responsabilità generale della conduzione e del buon andamento dell’Associazione. Al Presidente spetta la firma degli atti sociali che impegnino l’associazione sia nei riguardi dei soci che dei terzi.
Il Presidente sovrintende in particolare all’attuazione delle deliberazioni dell’Assemblea e del consiglio Direttivo.
Il Presidente, nei casi di urgenza, può esercitare i poteri del consiglio salvo ratifica di questo alla prima riunione.
(**TODO: prevedere sistemi di votazione**)
